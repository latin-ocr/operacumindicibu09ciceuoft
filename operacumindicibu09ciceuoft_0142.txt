sm. POEMATUM

Occidit Andromedae clarum caput, et fera Pistrix
Labitur, horribiles epulas funesta requirens:

Hanc contra Cepheus non cess‘at tendere palmas :
Illa usque ad spinam mergens se caerula condit.

At Cepheus caput, atque humeros, palmasque reclinat.

Cum vero vis est. vehemens exorta Nepai,
Late fusa volans in terras labitur unda;
Orionque metu perculsus conditur una.

Pace hujus liceat causam explicuisse timoris,
Virgo, tua; mihi quaeso veni placata Diana.
Haec fama est hominum, haec per terras fama vagatum
Ut quondam Orion manibus violasse Dianam
Dicitur, excelfis errans in collibus amens,
Qos tenet AEgaeo defixa in gurgite Chius
Bacchica, quam viridi convestit tegmine vitis.
Ille feras vecors amenti corde necabat,
OEnopionis avens epulas ornare nitentes,

At vero pedibus subito perculsa Dianae

Insula disceffit, disjectaque saxa revellens
Perculit, et caecas lustravit luce lacunas:

E quibus ingenti existit'cum corpore prae se
Scorpius infestus, pra‘portans flebile acumen.
Hic valido cupide venantem perculit ictu,
Mortiferum in venas figens per vulnera virus:
Ille gravi moriens constravit corpore terram.
Qare cum magnis sese Nepa lucibus effert,
Orion fugiens commendat corpora terris.

Tum vero fugit Andromeda, et Neptunia Pistrix
Tota latet5 cedit converso corpore Cepheus,
Extremas medio contingens corpore terras».
Hic caput et superas potis est demergere partes:
infera lumborum nunquam convestiet umbra:
Nam retinent Arcti lustrantes lumine suras.
Labitur illa limul gnatam lacrymosa requirens

665

670

680

685

690

 

